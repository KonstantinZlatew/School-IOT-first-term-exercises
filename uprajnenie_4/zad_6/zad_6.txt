От проведената симулация във Falstad се вижда, че аналоговият RC филтър в входа на ADC играе ключова роля 
за потискане на високочестотния шум. При наличие на шумов източник сигналът преди филтъра съдържа бързи и 
случайни колебания, които след RC филтъра са значително изгладени.

Увеличаването на стойностите на R и/или C понижава честотата на срязване на филтъра, което води до по-силно 
потискане на шума, но и до по-бавна реакция на сигнала. При по-висока честота на срязване (R = 1kΩ, C = 100nF) 
сигналът следва по-бързо входните промени, но част от шума преминава. При по-ниска честота на срязване 
(R = 10kΩ, C = 100nF или R = 1kΩ, C = 1μF) шумът е значително намален, но се наблюдава по-голямо закъснение и 
изглаждане на сигнала.

В заключение, правилният избор на RC параметрите в аналоговия фронтен край е компромис между потискане на шума 
и бързодействие на системата, като за IoT приложения е важно филтърът да бъде съобразен с честотния обхват на 
измервания сигнал.